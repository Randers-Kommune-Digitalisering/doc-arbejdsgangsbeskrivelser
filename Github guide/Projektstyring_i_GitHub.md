## Projektstyring med GitHub Projects

> *   **Enkelhed:** GitHub Projects har en intuitiv og brugervenlig grænseflade, der gør det nemt for projektledere at oprette og administrere projekter.
> *   **Overskuelighed:** Du kan oprette kort for individuelle opgaver og organisere dem i kolonner, der repræsenterer forskellige stadier af dit arbejde, såsom “To do”, “In progress” og “Done”. Dette giver dig en visuel oversigt over dit projekt og gør det nemt at se, hvad der skal gøres, hvad der er i gang, og hvad der er afsluttet.
> *   **Samarbejde:** Du kan invitere andre til at deltage i dit projekt og samarbejde om opgaver. Du kan også tilføje noter, kommentarer og labels til dine kort for at give mere information om opgaven og kommunikere med dit team.

### Koncepter og begreber:

*   Et “projekt”  i GitHub Projects, er stedet hvor du kan organisere og spore dit arbejde.
*   En “sag” eller “opgave” repræsenteres som et “issue” i GitHub Projects, hvor du kan beskrive opgaven og spore dens fremskridt. Dette svarer til en [Issue Report ](https://prince2.wiki/management-products/issue-report/) fra PRINCE2 modellen.
*   Et repository er et sagsregister, hvor du kan opbevare og organisere sager, opgaver og  projektfiler. Et repository svarer til dit [Issue Register](https://prince2.wiki/management-products/issue-register/) i PRINCE2.

### Hurtig trin for trin guide:

### Oprettelse af en opgave eller en sag (issue) i projektstyringen

1.  Naviger til projektet
2.  I bunden af en tabel, gruppe af emner eller en kolonne i board layout, klik på + Add new item
3.  Klik på Opret nyt issue.
4.  Øverst i dialogboksen “Opret nyt issue”, vælg det repository, hvor du vil have det nye issue oprettet.
5.  Under rullemenuen for repository, skriv en titel til det nye issue.
6.  Du kan eventuelt bruge felterne under titelfeltet til at indstille tildelinger, labels og milepæle
7.  Du kan eventuelt skrive en beskrivelse af dit issue.
8.  Du kan eventuelt vælge Opret flere, hvis du vil oprette flere issues, og dialogboksen vil genåbne, når du opretter dit issue.
9.  Klik på Opret.

Der er  en række  andre metoder til at oprette issues med der understøtter forskellige arbejdsgange og mere avancerede oprettelser.

#### Opret en sag / opgave i et sagsregister (repository)

Det er også muligt at tage udgangspunkt i sagsregisteret når man vil oprette en sag eller en opgave:

1.  Naviger til hovedsiden for repository’et på GitHub.com.
2.  Klik på “Issues” under navnet på dit repository.
3.  Klik på “New issue”.
4.  Giv dit issue en beskrivende titel og tilføj en beskrivelse, der forklarer formålet med issuet.
5.  Hvis det er en overordnet sag der samler flere opgaver kan du også tilføje en opgaveliste / Tasklist ved at trykkr på tasklist ikonet.
6.  Tilføj labels for at kategorisere dit issue.
7.  Du kan også tilføje en milepæl for at spore issuet som en del af en datobaseret målsætning.
8.  Til sidst skal du klikke på “Submit new issue” for at oprette issuet.

#### Oprettelse af et issue direkte fra en kommentar

Hvis der opstår nye opgaver der skal løses i forbindelse med kommentarer / diskussioner i et issue, kan man oprette et nyt direkte fra kommentaren.

1.  Naviger til kommentaren, som du vil oprette et issue fra.
2.  Klik på i kommentaren.
3.  Klik på “Reference in new issue”.
4.  Brug rullemenuen “Repository” og vælg det repository, hvor du vil åbne issuet.
5.  Skriv en beskrivende titel og krop for issuet.
6.  Klik på “Create issue”.

Når du åbner et issue fra en kommentar, indeholder issuet et uddrag, der viser, hvorfra kommentaren oprindeligt blev indsendt

PRINCE2 referencer:

https://prince2.wiki/management-products/issue-report/

[https://prince2.wiki/management-products/issue-register/](https://prince2.wiki/management-products/issue-register/)